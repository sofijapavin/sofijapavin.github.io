<!DOCTYPE html>
<html lang="sr">
<head>
    <meta charset="UTF-8">

    <title>Document</title>
    <link rel="stylesheet" href="stilovi.css">
</head>
<body>
    <h2>Најзначајније српске војсковође</h2>
    <h2><b>РАДОМИР ПУТНИК</b></h2>
    <img style="float:left; padding-left: 80px; padding-right: 20px; padding-bottom: 10px; padding-top: 20px;" src="radomir-putnik.webp" width="200">
    <p style="float: inline-end;" >Војвода Радомир Путник рођен је у Крагујевцу 24. јануара 1847. године. Како је Радомиров деда, Арсеније дошао са Косова у околину Беле Цркве, ко год би га питао одакле долази, говорио би да је путник са Косова. Тако је тој породици остао породични назив “Путник”.
        У учитељској породици Радомир је био четврто од петоро деце, научивши да чита и пише врло рано. Са непуних шест година уписао је основну школу у Крагујевцу. По завршетку основне школе учио је и завршио полугимназију у Крагујевцу а затим у Београд и вишу гимиазију.По завршетку гимназије уписао се у Шесту класу Артиљеријске школе као најмлађи питомац у класи. Разлог је био што су питомци ове школе војска бесплатно давала стан, храну, одело, књиге па чак и џепарац. По завршетку школовања, као одличан цртач задржан да ради у Топографском одељењу Министарства војске.У Првом Балканском рату Радомир је био командант Рудничке бригаде прве класе. Са том бригадом учествовао је у бојевима и биткама као и у ослобођењу утврђеног града Ниша и у борбама за ослобођење Врања.У Другом Балкнском рату Радомир Путник је учествовао као начелник штаба Дунавске дивизије. Након борби око Пирота и закључења мира, посветио се поново јачању борбене моћи српске армије.
        Путник је био лојалан круни, али се није улагивао краљевима, ни Милану ни Александру. Такво Путниково држање су оба краља су сматрали за антидинастичко, па је зато 1893. године смењен са места помоћника начелника Главног генералштаба и постављен на чело испитне комисије за чин мајора.
        Наком убиства краља Александра, војвода Путник пензионисан је у октобру 1896. године, под сумњом завереништва.
        Само пар година касније, под притиском тежине Првог светског рата, војвода Радомир Путник је реактивиран и под вођством врховног команданта Краља Петра Првог враћен у војну службу у чин генерала и постављен је на место начелника Главног генералштаба. Био је врло правичан и као официр и као човек. Оно чиме се посебно одликовао војвода Путник била је толерантност у односима са другим старешинама.Овакав однос се посебно бележи у односима између војводе Мишића и војводе Путника.Све победе у период од 1912. до 1916. године могу се приписати војводи Радомиру Путнику. Војвода Радомир Путник био је на челу стручног штаба одакле је водио војне операције, планове и све то бранио пред српском Владом. Био је непосредно одговоран врховном команданту за стручно вођење послова у српској армији и својом личношћу и чином био морално одговоран пред свим потчињеним старешинама за сваки свој став и сваку наредбу Врховне команде.Војвода Путник је током Колубарске битке водио српску војску кроз највећа искушења. Непријатељ је, међутим био надмоћнији и српска војска је имала свега две могућности - капитулацију или повлачење преко албанских планина и црногорских планина ка албанском приморју.
        Војвода Путник је изабрао повлачење и 25. новембра 1915. године издао је у Призрену своје последње наређење.
        Због болести није могао да се креће, па је за њега направљена импровизована носиљка у облику војничке стражаре, коју су носила четири војника. Убрзо је пребачен у Француску у јако лошем стању, а убрзо је и преминуо, 17. маја 1917. године у 70. години, не дочекавши крај Великог рата.
        Рат се завршио, али су посмртни остаци великог војсковође остали у Ници, непокопани висе од десет година.
        Након што је покренута иницијатива, резервни официри су захтевали да се тело војводе Путника пренесе у домовину и сахрани о њиховом трошку. До дана када је тело стигло у Србију, протекло је висе од годину дана.
        Тако је 6. новембра 1926. године ковчег са посмртним остацима војводе Путника и још неколико истакнутих Срба стигао је на железничку станицу Београд.</p>
        

    <h2><b>ЖИВОЈИН МИШИЋ</b></h2>
    <img style="float:left; padding-left: 80px; padding-right: 20px; padding-bottom: 10px; padding-top: 20px;" src="Војвода_Живојин_Мишић.jpg" width="200">
        <p>Рођен је 19. јула 1855. године у селу Струганик, као тринаесто дете у породици. Успешно је завршио основну и средњу школу, а затим уписао Војну академију, коју није завршио, јер је пред крај школовања мобилисан.
            Као изврстан војник, учествовао је у свим ратним сукобима у које је Србија била уплетена од 1877. до 1918. године, укључујући српско-турски рат (1877), српско-бугарски рат (1885), Балканске ратове (1912, 1913), па на крају и Први светски рат.
            У периоду од 1898. до 1904. године предавао је војну стратегију на Војној академији, а након тога је служио под командом Радомира Путника.
            Успешно је заменио Путника и бранио Србију од напада Аустроугарске, који је означио почетак Првог светског рата. У децембру 1914. године, победио је у Колубарској бици, осрамотивши поражену аустроугарску војску. У част ове победе, додељена му је титула војводе.
            Током зиме 1915/16. године, учествовао је у великом повлачењу српске армије преко албанских планина. Међутим, био је против тог повлачења, желећи да се Србија супротстави долазећим непријатељима, које су чиниле немачка, аустроугарска и бугарска војска. На крају је ипак одустао од својих ставова јер су га краљ и српска влада надгласали приликом одлучивања.
            После опоравка у Француској, у септембру 1916. године је поново преузео команду над српском војском и убрзо нанео завршни пораз Бугарској, избацивши је из рата.
            До краја рата су се његове трупе још неколико пута одлично показале, а након рата, Мишић је учествовао у стварању Краљевине Срба, Хрвата и Словенаца, којој се одувек надао и коју је прижељкивао.
            Војвода Мишић је постављен за начелника новоствореног генералштаба војске Краљевине СХС. Након тога је, уморан и измучен од ратова, пао у болесничку постељу. Убрзо је и преминуо, 20. јануара 1921. године, у Београду. Вест о његовој смрти је дубоко потресла све грађане, а влада је организовала државну сахрану, којој је присуствовао огроман број људи.</p>
        <h2><b>ПЕТАР БОЈОВИЋ</b></h2>
        <img style="float:left; padding-left: 80px; padding-right: 20px; padding-bottom: 10px; padding-top: 20px;" src="General_Petar_Bojović2.jpg" width="200">
            <p>Петар Бојовић је рођен код Нове Вароши 16. јула 1858. године, у скромној земљорадничкој породици од оца Перуте и мајке Раде, а своје најраније дане проводио са четири брата и сестром. Као деветогодишњак он се са породицом сели из Старе Србије у село Радаљево, а о овом периоду најбоље сведоче његове речи које су забележене у биографији  "Живот и дело Војводе Петра Бојовића": "Слободан и без имовине уз скромну платицу у среском начелству у Ивањици, живео је Перута са породицом и злопатио се."Пошто је био скромног порекла након завршеног првог разреда гимназије у Ужицу, Министарству просвете подноси молбу да му се као избеглици додели стипендија. Међутим, тадашњи министар Стојан Новаковић је одбио ову молбу, због чега се са братом Луком сели у Београд код потпуковника Косте Јанковића и у замену за помоћ око кућних послова добија смештај, храну и џепарац. А средње школовање завршава са одличним успехом.  Године 1875., уписује Артиљеријску школу и упознаје Степу Степановића и Живојина Мишића. Међутим, већ наредне године по избијању Првог српско-турског рата заједно са својом класом је упућен на фронт. До почетка Другог српско-турског рата 1877. године је унапређен у чин наредника и послат у Дринску артиљеријску бригаду, а током борбе је командовао нападима са Умца. После закључења мира, одликован је и враћен у Артиљеријску школу да настави образовање. Ратовање му је пре завршетка школовања донело официрски чин, а када су сумирани сви резултати био је први на ранг листи 12. класе Војне академије. Све то је допринело да одмах по завршетку студија добије место водника Прве батерије првог артиљеријског пука у Београду, и да његова каријера крене узлазном путањом - убрзо је преведен у коњицу, а након тога и у водника Гардијског батаљона.</p>
            <a  class="kraj" href="#top" >Кликни да се вратиш на врх странице</a></p>
</body>
</html>